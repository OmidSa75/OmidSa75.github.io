---
layout: post 
title: بولت ژورنال
date:   2024-08-04 21:40:16
description: خلاصه‌ای از برنامه‌ریزی به روش بولت ژورنال
tags: planning 
categories: sample-posts
---
بولت ژورنال شامل همه‌ی موضوعات زندگی ما می‌شود.

یک کاغذ میذاریم جلومون و هر چیزی که به ذهنمون میاد و قرار هست انجامش بدیم رو مینویسیم. و پس از نوشتن میخوایم یک مسیری رو براشون در نظر بگیریم.

یک فهرست ذهنی به صورت زیر درست می‌کنیم.

<img src="/assets/img/night_step/bullet-journal/1.png" width="100%">

جدول بالا رو پر میکنیم. جلوی اونهایی که مسئولیت هستند مینویسیم «مسئولیت» و جلوی اونهایی که هدف هستند مینویسیم «هدف». 

حال این مسیر رو طی می‌کنیم.

<img src="/assets/img/night_step/bullet-journal/2.png" width="100%">

بعد از اینکه مسئولیت‌ها و اهدافت رو مشخص کردی، حالا میریم سراغ اینکه برای رسیدن و انجام دادن اونها یک مسیر مشخصی رو برنامه ریزی کنیم.

# قوانین دفتر برنامه‌ریزی

## نشانه‌ها

در بولت ژورنال برای مشخص کردن کار ها با توجه به جنس اونها علائم مختلفی رو می‌تونیم انتخاب کنیم. مثلا وظایفی که باید انجام بشن (وظایف) رو با ⚫ مشخص میکنی، وظایفی که تاریخ مشخصی دارند (رویداد) رو با ⭕ (دایره‌ی توخالی) مشخص میکنی. یادداشت ها و نکاتی که به ذهنت میرسه رو با - (خط تیره) مشخص میکنی. نکات مهم و ضروری رو با * (ستاره) مشخص میکنی و ایده‌ها و فکر‌های جذابت رو با ! (علامت تعجب) مشخص می‌کنی. جدای از این علامت‌ها خودت هم می‌تونی علامت مخصوص خودت رو برای انواع مختلف کارهات داشته باشی.

## صفحات

صفحات اصلی بولت ژورنال به صورت زیر هست:

- فهرست
- آینده نگار
- ماه نگار
- روز نگار

### فهرست

خب فهرست که از روی اسمش مشخص هست. قرار هست که صفحات برنامه‌ریزی خودت رو داخل با شماره صفحه قرار بدی.

### آینده نگار

در آینده نگار قرار هست که کارهایی که توی این سال قرار هست انجام بدی رو وارد کنی. و باید از ماه بعدی تا پایان سال رو داخلش قرار بدی. هر کار رو با توجه به ماهی که قرار هست اون کار رو درون اون سال انجام بدی قرار می‌دی. حتما از دو صفحه‌ی روبروی هم استفاده کن.

### ماه نگار

برای ماهی که داخلش هستیم، ماه‌نگار درست می‌کنیم. از دو صفحه‌ی پشت سر هم استفاده می‌کنیم. در صفحه‌ی اول روزهای ماه قرار دارند و کاری که باید توی همون روز مشخص انجام بشه رو می‌نویسی. در صفحه‌ی دوم کارهایی که روز مشخصی ندارند ولی باید تو همون ماه انجام بشن رو می‌نویسی.

### روز‌نگار

مهم‌ترین صفحه، روزنگار هست. از اولین صفحه‌ی خالی استفاده می‌کنیم. کار‌هایی که باید اون روز انجام بدیم رو می‌نویسیم. روزنگار روز بعد رو از انتهای روزنگار قبلی شروع می‌کنیم که در این صورت دیگه فضای خالی تو دفتر ایجاد نمی‌شه.

## صفحات مستحب

یکسری صفحات دیگه داخل دفتر بولت ژورنالمون وجود داره که می‌تونه به برنامه ریزی ما کمک کنه که به صورت زیر هستند.

- ردیاب‌ها
- مجموعه‌ها
- چالش‌ها

### ردیاب‌ها

برای رهگیری عادت‌ها و فعالیت‌هایی که نیاز به پیگیری مرتب دارند. مثلا یک صفحه باز می‌کنیم و می‌نویسیم ردیاب کوه نوردی و جمعه‌های در پیش رو با تاریخشون یادداشت می‌کنیم و هر کدومش که انجام شد کنارش تیک می‌زنی.

### مجموعه‌ها

به مجموعه‌ کارهایی که یک فعل مشخص دارند. مثلا یک صفحه‌ بازی می‌کنی به اسم مجموعه خرید‌ها یا مجموعه کتاب‌ها که مربوط میشه به خرید‌هایی که باید انجامشون بدی و تاریخ مشخصی ندارند و کتاب‌هایی که میخوای در سال جاری اونهارو بخونی.

### چالش‌ها

یه وقت‌هایی یک کاری باید انجام بدی که تو یک جمله نمیشه توصیفش کرد و باید براش قدم‌ها و برنامه‌های مشخصی رو ترتیب بدی. مثل یک پروژه می‌مونه. چالش‌ها باید ریز بشن و مواردش یادداشت بشه. برای شروع نوشتن یک چالش دوتا سوال اول از همه از خودمون می‌پرسیم و یادداشتشون می‌کنیم.

- چرا این چالش مهم هست؟
- چرا انجامش نمیدم؟

و برای هرکدوم از این سوال‌ها سه تا جواب می‌نویسیم. بعد از جواب دادن به این سوال ها، برای چالشمون برنامه می‌نویسیم و ریزش می‌کنیم.

## نکات

- اگر وظیفه‌ای از روزنگار به یک روز دیگه منتقل بشه (حالا به هر دلیلی نتونستیم اون روز انجامش بدیم)، از فلش‌های راست و چپ استفاده میکنیم.
    - فلش راست < برای انتقال به آینده نگار
    - فلش چپ > برای انتقال به ماه نگار
- از ردیاب‌ها و مجموعه‌های کمتری استفاده شود چون باعث خسته شدن برنامه‌ریز می‌شود.
- به کار‌آیی بیشتر اهمیت بدهید تا به طراحی

## ارزیابی

برای ارزیابی روزنگار‌ها آخر اون روز زمان بذارین و برای نوشتن برنامه‌ی روزنگار صبح‌ای که بیدار می‌شین زمان بذارین.

# سخن پایانی

من اینجا یک نمایی از این مدل برنامه‌ریزی و یک جور چیت شیت گذاشتم. برای اطلاعات دقیق‌تر و دیدنی‌تر به منابع رجوع کنید.

# منابع

[آموزش برنامه ریزی به روش بولت ژورنال + آموزش دوره پایبندی به برنامه ریزی](https://jafekri.com/courses/آموزش-برنامه-ریزی-به-روش-بولت-ژورنال/)

[بولت ژورنال چیست؟ 📒 0 تا 100 برنامه‌ ریزی به روش بولت ژورنال + ویدیو](https://ziresefr.org/bulletjournal/)